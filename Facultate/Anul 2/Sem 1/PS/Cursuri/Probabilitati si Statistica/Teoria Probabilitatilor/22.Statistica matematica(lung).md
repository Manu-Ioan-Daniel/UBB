### Definitie

Statistica matematica este o ramura a matematicii aplicate, care se ocupa de colectarea, gruparea, analiza si interpretarea datelor referitoare la anumite fenomene in scopul obtinerii unor previziuni;
#### Tipuri
* statistica descriptiva: metode de colectare, organizare, sintetizare, prezentare si descriere a datelor numerice (sau nenumerice) intr-o forma convenabila
* statistica inferentiala: metode de interpretare a rezultatelor obtinute prin metodele statisticii descriptive, utilizate apoi pentru luarea deciziilor.

### Definitie
 O colectivitate sau populatie statistica $\displaystyle C$ este o multime de elemente care au anumite insusiri comune ce fac obiectul analizei statistice. Numarul elementelor populatiei se numeste volumul populatiei.
#### Exemple
Exemple de populatii statistice: 
- multimea persoanelor dintr-o anumita tara, localitate, zona etc. intr-un anumit an; 
- multimea gospodariilor din Romania la un moment dat; 
- multimea consumatorilor unui anumit produs; 
- multimea societatilor care produc un anumit produs; 
- angajatii unei societati; studentii unei facultati.
### Esantionul

Esantionul $\displaystyle \mathcal E$ reprezinta o submultime a unei populatii statistice $\displaystyle \mathcal E \subset C$, constituita dupa criterii bine stabilite:
1. sa fie aleatoare;
2. toate elementele colectivitatii sa aiba aceeasi sansa de a fi alese in esantion;
3. esantionul sa fie reprezentativ (structura esantionului sa fie apropiata de structura populatiei);
4. volumul esantionului sa fie suficient de mare.
### Unitatea statistica

Unitatea statistica (indivizii) este elementul, entitatea de sine statatoare a unei populatii statistice, care poseda o serie de trasaturi caracteristice ce-i confera apartenenta la populatia studiata.
#### Exemplu
*Unitatea statistica simpla*: 
- un salariat
- un student
- un agent economic
- o trasatura, o parere; 
*Unitatea statistica complexa:* 
- o grupa de studenti sau o echipa de salariati, 
- o familie sau o gospodarie, 
- o categorie de marfuri.

### Variabila statistica

Variabila statistica sau caracteristica reprezinta o insusire, o proprietate masurabila a unei unitati statistice, intalnita la toate unitatile care apartin aceleiasi colectivitati si care prezinta variabilitate de la o unitate statistica la alta. Caracteristica sau variabila statistica corespunde unei variabile aleatoare.
#### Exemple
*Exemple de caracteristici*: 
- varsta
- salariul
- preferintele politice
- pretul unui produs
- calitatea unor servicii
- nivelul de studii.
#### Tipuri
1. variabile (caracteristici) continue $\displaystyle \rightarrow$ iau un numar infinit si nenumarabil de valori intr-un interval sau reuniune de intervale.Exemple:
   - greutatea
   - inaltimea
   - valoarea glicemiei
   - temperatura aerului
2. variabile (caracteristici) discrete $\displaystyle \rightarrow$ iau numar finit sau infinit dar numarabil de valori discrete.Exemple:
   - numarul elevi ai unei scoli
   - numarul liceelor existente intr-un oras
   - valoarea IQ
**Caracteristicile de la a) si b) sunt variabile numerice (cantitative)**
3. variabile (caracteristici) nominale.Exemple:
   - culoarea ochilor
   - ramura de activitate
   - religia
4. variabile (caracteristici) nominale ordinale.Exemple:
   - starea de sanatate
   - calitatea unor servicii - precara, mai buna, buna, foarte buna
5. variabile (caracteristici) dihotomiale (binare) 
   - stagiul militar - satisfacut/nesatisfacut
   - starea civila - casatorit/necasatorit)
**Caracteristicile de la c), d), e) sunt variabile calitative**
**Variabilele nominale mai sunt numite variabile categoriale**
### Date statistice
Datele statistice reprezinta observatiile rezultate dintr-o cercetare statistica, sau ansamblul valorilor colectate in urma unei cercetari statistice.
#### Exemplu
Un angajat al unei companii are o vechime de 6 ani in munca. 
- **Unitatea statistica**: Angajatul
- **Caracteristica (variabila)**: Vechimea in munca
- **Valoarea**: 6
### Distributia caracteristicii

O colectivitate (populatie) $\displaystyle C$ este cercetata din punctul de vedere al caracteristicii (variabilei statistice) $\displaystyle X$. Distributia caracteristicii $\displaystyle X$ poate fi:
1. **Complet specificata**
   Exemple: $\displaystyle X \sim Exp(3)$, $\displaystyle X \sim Bino(10, 0.3)$, $\displaystyle X \sim N(0, 1)$
2. **Specificata, dar cu parametri necunoscuti**
   Exemple: $\displaystyle X \sim Exp(\lambda)$, $\displaystyle X \sim Bino(10, p)$, $\displaystyle X \sim N(m, \sigma^2)$
3. **Necunoscuta**: $\displaystyle X \sim ?$

 In cazul 2) parametrii sunt necunoscuti, iar in cazul 3) distributia este necunoscuta. Acestea se estimeaza folosind **teoria estimatiei** (intervale de incredere) sau se testeaza folosind teste statistice.

---

### Date si variabile de selectie

Fie $\displaystyle E \subset C$ un esantion. Se numesc **date de selectie** relative la caracteristica $\displaystyle X$ datele statistice $\displaystyle x_1, \dots, x_n$ obtinute prin cercetarea indivizilor din esantionul $\displaystyle \mathcal E$.

Datele de selectie $\displaystyle x_1, \dots, x_n$ pot fi considerate valorile unor variabile aleatoare $\displaystyle X_1, \dots, X_n$, numite **variabile de selectie**. Acestea sunt independente si au aceeasi distributie ca $\displaystyle X$.

### Estimatori

Fie $\displaystyle x_{1},x_{2}\dots x_n$ datele statistice pentru caracteristica cercetata $X$,notam cu $\displaystyle X_1, \dots, X_n$ variabilele de selectie si $\displaystyle g : \mathbb{R}^n \to \mathbb{R}$ o functie astfel incat $\displaystyle g(X_1, \dots, X_n)$ este o variabila aleatoare.
* **Functie de selectie (Estimator)**: $\displaystyle g(X_1, \dots, X_n)$
* **Valoarea estimatorului**: $\displaystyle g(x_1, \dots, x_n)$
#### Estimarea punctuala
Este valoarea atribuita unui parametru necunoscut $\displaystyle \theta$ pe baza statisticii construite din esantion.

1. **Estimator nedeplasat**: $\displaystyle g(X_1, \dots, X_n)$ este nedeplasat pentru $\displaystyle \theta$ daca $\displaystyle (g(X_1, \dots, X_n)) = \theta$.
2. **Estimator consistent**: $\displaystyle g(X_1, \dots, X_n)$ este consistent pentru $\displaystyle \theta$ daca $\displaystyle g(X_1, \dots, X_n) \xrightarrow{a.s.} \theta$.
3. **Eficienta**: Intre doi estimatori nedeplasati $\displaystyle g_1$ si $\displaystyle g_2$, $\displaystyle g_1$ este mai eficient daca $\displaystyle V(g_1) < V(g_2)$.

---

### Exemple de estimatori

#### 1. Media de selectie (empirica)
* **Estimator**: $\displaystyle \bar{X}_n = \frac{1}{n}(X_1 + \dots + X_n)$
* **Valoare**: $\displaystyle \bar{x}_n = \frac{1}{n}(x_1 + \dots + x_n)$
* **Proprietati**: Este nedeplasat si consistent pentru $\displaystyle E(X)$.
* **In simulari**: `numpy.mean`

#### 2. Varianta de selectie (empirica)
* **Estimator**: $\displaystyle S_n^2 = \frac{1}{n-1} \sum_{k=1}^n (X_k - \bar{X}_n)^2$
* **Valoare**: $\displaystyle s_n^2 = \frac{1}{n-1} \sum_{k=1}^n (x_k - \bar{x}_n)^2$
* **Proprietati**: Este nedeplasat si consistent pentru $\displaystyle V(X)$.
* **In simulari**: `numpy.var(..., ddof=1)`

#### 3. Abaterea standard de selectie
* **Estimator**: $\displaystyle S_n = \sqrt{S_n^2}$
* **Valoare**:$\displaystyle s_{n}=\sqrt{ s^{2}_{n} }$
* **Proprietati**: **NU** este nedeplasat, dar este consistent pentru $\displaystyle Std(X)$.
* **In simulari**: `numpy.std(..., ddof=1)`

#### 4. Momentul centrat de selectie de ordin 2
* **Estimator**: $\displaystyle M_n = \frac{1}{n} \sum_{k=1}^n (X_k - \bar{X}_n)^2$
* **Proprietati**: **NU** este nedeplasat pentru $\displaystyle V(X)$, dar este consistent.
* **In simulari**: `numpy.var(..., ddof=0)`

#### 5. Functia de repartitie empirica
* **Expresie**: $\displaystyle \mathcal F_n(x,\omega) = \frac{\#\{i \in \{1, \dots, n\} : X_i(\omega) \leq x\}}{n}$
- **Valoarea**:$\displaystyle \mathcal F_{n}(x) = \frac{\#\{i \in \{1\dots n\} : x_{i}\leq x\}}{n}$
* **Proprietati**: Estimator nedeplasat si consistent pentru $\displaystyle F_X(x)$.
* **In simulari**: `scipy.stats.ecdf`
### Exemplul 1
Fie $\displaystyle (X_n)_n$ sirul variabilelor de selectie pentru caracteristica cercetata $\displaystyle X \sim Bernoulli(p)$, unde $\displaystyle p \in (0, 1)$ este parametru necunoscut.

a)Dem ca estimatorul: $\displaystyle \hat{p}(X_1, \dots, X_n) = \frac{1}{n}(X_1 + \dots + X_n) = \bar{X}_n \text{ (media de selectie)}$
este un estimator *nedeplasat* si *consistent* pentru parametrul necunoscut $\displaystyle p$.
Se dau datele: $\displaystyle x_1 = 0, x_2 = 0, x_3 = 1, x_4 = 0, x_5 = 0, x_6 = 1, x_7 = 1, x_8 = 0$.
Sa se calculeze valoarea estimatorului $\displaystyle \hat{p}$.
$$
X \sim Bernoulli(p)\implies E(X)=p,\quad V(X)=p(1-p)
$$
$$
E(\hat{p}(X_{1},X_{2},\dots X_{8})) = \frac{1}{n}\sum_{k=1}^{8}E(X_{k}) = E(X) = p,\quad\text{deci } \hat{p} \text{ chiar este un estimator nedeplasat si consistent pt p}
$$
$$
\hat{p}(x_{1},x_{2},\dots x_{8}) = \frac{3}{8} \approx p
$$
b)Fie $\displaystyle n > 2$. Consideram estimatorul: $\displaystyle \bar{p}(X_1, \dots, X_n) = \frac{1}{2}(X_1 + X_n)$
Este estimatorul $\displaystyle \hat{p}$ mai eficient decat estimatorul $\displaystyle \bar{p}$?

$$
E(\overline {p}) = \frac{E(X_{1})+E(X_{n})}{2} = E(X)=p,\quad V(\overline {p})=V\left( \frac{X_{1}}{2}+\frac{X_{2}}{2} \right) = \frac{1}{4}V(X_{1})+\frac{1}{4}V(X_{2}) = \frac{V(X)}{2}
$$
$$
V(\hat{p})=\frac{1}{n^{2}}\sum_{k=1}^{n} V(X_{k}) = n \cdot \frac{V(X)}{n^{2}} = \frac{V(X)}{n}<V(\overline {p}) \text{ deci } \hat{p} \text{ este mai eficient decat } \overline {p}
$$
