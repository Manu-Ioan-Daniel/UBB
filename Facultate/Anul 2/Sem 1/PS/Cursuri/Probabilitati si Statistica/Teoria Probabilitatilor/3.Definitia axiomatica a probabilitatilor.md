## Definiția axiomatică a probabilității

Definiția clasică a probabilității poate fi utilizată numai în cazul în care numărul cazurilor posibile este finit. Dacă numărul evenimentelor elementare este infinit, atunci există evenimente pentru care probabilitatea în sensul clasic nu are nici un înțeles.

### Probabilitatea geometrică
![[Pasted image 20251210011203.png]]
Masura unei mulțimi corespunde lungimii în $\mathbb{R}$, ariei în $\mathbb{R}^2$, volumului în $\mathbb{R}^3$.  
Fie $M \subset D \subset \mathbb{R}^n$, $n \in \{1,2,3\}$, mulțimi cu masură finită.  
Alegem aleator un punct $A \in D$ (în acest caz spațiul de selecție este $D$). Probabilitatea geometrică a evenimentului „$A \in M$” este:

$$
P(A \in M) := \frac{\text{masura}(M)}{\text{masura}(D)}
$$

### Teoria axiomatică (Kolmogorov, 1933)

$P : K \to \mathbb{R}$ este o funcție astfel încât fiecărui eveniment aleator $A \in K$ i se asociază valoarea $P(A)$, probabilitatea de apariție a evenimentului $A$.  
- $K$ este o mulțime de evenimente și are structura unei $\sigma$-algebre  
- $P$ satisface anumite axiome

### Definiție σ-algebră

O familie $K$ de evenimente din spațiul de selecție $\Omega$ se numește **σ-algebră** dacă sunt satisfăcute condițiile:  
- $K$ este nevidă  
- Dacă $A \in K$, atunci $\overline{A} \in K$  
- Dacă $A_n \in K, n \in \mathbb{N}^*$, atunci $\bigcup_{n=1}^{\infty} A_n \in K$

**Exemple:**  
- Dacă $\emptyset \neq A \subset \Omega$, atunci $K = \{\emptyset, A, \overline{A}, \Omega\}$ este o σ-algebră  
- $P(\Omega)$, mulțimea tuturor submulțimilor lui $\Omega$, este o σ-algebră  
- Dacă $K$ este o σ-algebră pe $\Omega$ și $\emptyset \neq B \subseteq \Omega$, atunci $B \cap K = \{B \cap A : A \in K\}$ este o σ-algebră pe $B$

**Proprietăți ale unei σ-algebre:**  
- $\emptyset, \Omega \in K$  
- $A, B \in K \Rightarrow A \cap B, A \setminus B \in K$  
- $A_n \in K \Rightarrow \bigcap_{n=1}^{\infty} A_n \in K$

### Definiție Probabilitate

Fie $K$ o σ-algebră pe $\Omega$. O funcție $P : K \to \mathbb{R}$ se numește **probabilitate** dacă satisface axiomele:  
1. $P(\Omega) = 1$  
2. $P(A) \ge 0$ pentru orice $A \in K$  
3. Pentru orice șir $(A_n)_{n \in \mathbb{N}^*}$ de evenimente două câte două disjuncte ($A_i \cap A_j = \emptyset$ pentru orice $i \neq j$) din $K$, se are:  
$$
P\Big(\bigcup_{n=1}^{\infty} A_n\Big) = \sum_{n=1}^{\infty} P(A_n)
$$

Tripletul $(\Omega, K, P)$ se numește **spațiu de probabilitate**.

### Exemple

1. Spațiu de selecție finit: $\Omega$ are $n$ elemente, $K = \rho(\Omega)$(multimea tuturor submultimilor lui omega), iar probabilitatea este definită prin:  
$$
P(A) = \frac{\#A}{\#\Omega}, \quad A \in K, \text{unde \#A reprezinta numarul elementor lui }, A \in \rho(\Omega)  
$$  
Aceasta corespunde definiției clasice a probabilității.

2. Spațiu de selecție infinit: $\Omega = \mathbb{N} = \{0,1,2,\dots\}$, $K = \rho(\mathbb{N})$, iar probabilitatea definită prin:  
$$
P(\{n\}) = \frac{1}{2^{n+1}}, \quad n \in \mathbb{N}  
\quad \Rightarrow \quad P(\{n_1, ..., n_k, ...\}) = \sum_{i=1}^{k} \frac{1}{2^{n_i+1}}
$$

Se verifică că $P(\mathbb{N}) = \sum_{n=0}^{\infty} \frac{1}{2^{n+1}} = 1$, iar axiomele sunt respectate.  

### Proprietăți ale probabilității

1. $P(\overline{A}) = 1 - P(A)$, cu $0 \le P(A) \le 1$  
2. $P(\emptyset) = 0$  
3. $P(A \setminus B) = P(A) - P(A \cap B)$  
4. $A \subseteq B \Rightarrow P(A) \le P(B)$  
5. $P(A \cup B) = P(A) + P(B) - P(A \cap B)$  

### Exercitiu

Arătați că pentru orice $A, B, C \in K$ se are:  
$$
P(A \cup B \cup C) = P(A) + P(B) + P(C) - P(A \cap B) - P(A \cap C) - P(B \cap C) + P(A \cap B \cap C)
$$
$$
=P(A\cup(B\cup C))=P(A)+P(B \cup C)-P((A \cap B) \cup (A \cap C))=
$$
$$
=P(A)+P(B)+P(C)-P(B \cap C) - P(A \cap B) - P(A \cap C) + P(A \cap B \cap C)
$$
### Exemplu aplicativ

Dintr-un pachet de 52 de cărți se extrage o carte aleator.  
- a) Probabilitatea de a extrage un as sau o damă de pică:  
  - $A$: s-a extras un as  
  - $D$: s-a extras dama de pică  
  - $A$ și $D$ sunt disjuncte → $p = P(A \cup D) = P(A) + P(D) = \frac{4+1}{52} = \frac{5}{52}$  

- b) Probabilitatea de a extrage o carte cu inimă sau un as:  
  - $I$: s-a extras o carte cu inimă  
  - $I$ și $A$ nu sunt disjuncte → $p = P(I \cup A) = P(I) + P(A) - P(I \cap A) = \frac{13 + 4 - 1}{52} = \frac{16}{52} = \frac{4}{13}$
