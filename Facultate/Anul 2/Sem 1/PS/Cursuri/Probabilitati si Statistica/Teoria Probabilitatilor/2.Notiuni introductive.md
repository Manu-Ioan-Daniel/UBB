
- **Experiența aleatoare (experimentul aleator)**: este acea experiență al cărei rezultat nu poate fi cunoscut decât după încheierea ei.  
- **Evenimentul**: este rezultatul unei experiențe aleatoare.  

### Exemple de evenimente
- Experiență: aruncarea unei monede → eveniment: moneda indică „pajură”  
- Experiență: extragerea unei cărți de joc → eveniment: s-a extras un as  
- Experiență: extragerea unui număr la loto → eveniment: s-a extras numărul 27  
---
###
 **Evenimentul imposibil**, notat cu ∅: este evenimentul care nu se realizează niciodată la efectuarea experienței aleatoare.  
 **Evenimentul sigur**: este un eveniment care se realizează cu certitudine la fiecare efectuare a experienței aleatoare.  
 **Spațiul de selecție**, notat cu Ω: mulțimea tuturor rezultatelor posibile ale experienței considerate.  
  - Spațiul de selecție poate fi finit sau infinit.  
 Dacă A este o submulțime a lui Ω, atunci A se numește **eveniment aleator**.  
 Dacă A are un singur element, atunci A este un **eveniment elementar**.  

O analogie între evenimente și mulțimi permite o scriere și o exprimare mai comodă a unor idei și rezultate legate de conceptul de eveniment aleator.  

### Exemplu 1

- Experiment: aruncarea unui zar  
- Spațiul de selecție: Ω = {e1, e2, e3, e4, e5, e6}, unde e1, e2, … e6 sunt evenimente elementare  
- A: s-a obținut un număr par → A = {e2, e4, e6}  
- $\overline {A}$: s-a obținut un număr impar → $\overline {A}$ = {e1, e3, e5}

# Operații cu evenimente

- Dacă $A, B \subseteq \Omega$, atunci **evenimentul reuniune** $A \cup B$ este un eveniment care se produce dacă cel puțin unul dintre evenimentele $A$ sau $B$ se produce.  

- Dacă $A, B \subseteq \Omega$, atunci **evenimentul intersecție** $A \cap B$ este un eveniment care se produce dacă ambele evenimente $A$ și $B$ se produc în același timp.  

- Dacă $A \subseteq \Omega$, atunci **evenimentul contrar sau complementar** $\overline{A}$ este un eveniment care se realizează atunci când evenimentul $A$ nu se realizează.  

- $A, B \subseteq \Omega$ sunt **evenimente disjuncte (incompatibile)** dacă $A \cap B = \emptyset$.  

- Dacă $A, B \subseteq \Omega$, atunci **evenimentul diferență** $A \setminus B$ este un eveniment care se produce dacă $A$ are loc și $B$ nu are loc, adică:  
$$
A \setminus B = A \cap \overline{B}
$$

### Relații importante:  
1. $A \cup \overline{A} = \Omega$  
2. $A \cap \overline{A} = \emptyset$  
3. $\overline{\overline{A}} = A$
# Relații între evenimente

- Dacă $A, B \subseteq \Omega$, atunci $A$ **implică** $B$ dacă producerea evenimentului $A$ conduce la producerea evenimentului $B$, adică:  $A \subseteq B$

- Daca A implica B si B implica A,atunci A=B
# Frecvența relativă și frecvența absolută
Fie $A$ un eveniment asociat unei experiențe. Repetăm experiența de $n$ ori (în aceleași condiții date) și notăm cu $r_n(A)$ numărul de realizări ale evenimentului $A$.  
- **Frecvența absolută** a evenimentului $A$ este $r_n(A)$.  
- **Frecvența relativă** a evenimentului $A$ este $f_n(A) = \frac{r_n(A)}{n}$.



# Definiția clasică a probabilității

**Def. 3:** Într-un experiment în care cazurile posibile sunt finite la număr și au aceleași șanse de a se realiza, probabilitatea unui eveniment $A$ este:

$$
P(A) = \frac{\text{numărul de cazuri favorabile apariției lui } A}{\text{numărul total de cazuri posibile}}
$$

- Prin repetarea de multe ori a unui experiment, în condiții practic identice, frecvența relativă $f_n(A)$ de apariție a evenimentului $A$ este aproximativ egală cu $P(A)$:  $f_n(A) \approx P(A)$ pentru valori mari ale lui $n$.  

- Din punct de vedere probabilistic, șirul $f_n(A)$ **“converge aproape sigur”** către $P(A)$ când $n \to \infty$

---

### Exemplu 2

- Experiment: Se aruncă 4 monede.  
- Evenimentul $A$: exact 3 din cele 4 monede indică pajură.  
- Experimentul s-a repetat de $n = 100$ ori și evenimentul $A$ a apărut de 22 ori.  

- Frecvența relativă:  
$f_n(A) = \frac{22}{100} = 0.22$  

- Probabilitatea teoretică:  
$P(A) = \frac{\binom{4}{3}}{2^4} = \frac{4}{16} = 0.25$  

---

### Exerciții

1. Se alege aleator un număr din mulțimea $\{1, 2, 3, \dots, 99\}$.  
   - Care este probabilitatea ca acesta să nu fie divizibil nici cu 4, nici cu 6?  
   - **Raspuns**: Probabilitatea sa fie divizibil cu 4 este $\frac {24}{99}$ ,probabilitatea sa fie divizibil cu 6 este $\frac {16}{99}$ 
    deci probabilitatea sa fie divizibil cu 4 sau cu 6 este $\frac{32}{99}$ deci probabilitatea sa nu fie divizibil cu 4 sau cu 6 este $\frac{67}{99}$
2. Un centru de calcul dispune de 24 de servere:  
   - 10 servere sunt rezervate pentru baze de date  
   - 8 servere sunt pentru aplicații web  
   - 6 servere sunt dedicate sarcinilor de învățare automată  
   Un nou proces este atribuit aleator unuia dintre servere.  
   - Care este probabilitatea ca procesul să nu ruleze pe un server de baze de date?  
   - **Raspuns:** $\frac{14}{24}$
   - Care este probabilitatea ca procesul să ruleze pe un server web sau de învățare automată?
   - **Raspuns:**  $\frac {14}{24}$
 