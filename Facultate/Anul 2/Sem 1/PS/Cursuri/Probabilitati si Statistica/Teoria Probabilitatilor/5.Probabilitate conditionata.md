În anumite situații este necesar sa cunoaștem probabilitatea unui eveniment particular,  
care urmează să aibă loc, știind deja că alt eveniment a avut loc.  
### Experiment: 
Se aruncă simultan două zaruri. Notăm cu S suma numerelor rezultate  
din aruncarea celor două zaruri.  
1) P(S = 11) = ?  
2) Dacă se știe că S este un număr prim, care este probabilitatea ca S = 11?
#### Answers:
1) P(S = 11) = $\frac {2}{36} = \frac {1}{18}$
2) P(S = 11 | S numar prim) = $\frac {1}{5}$ 
### Definitie probabilitate conditionata
Fie (Ω, K, P) un spațiu de probabilitate și fie A, B ∈ K. Probabilitatea condiționată  
a evenimentului A de către evenimentul B este $P(\cdot | B) : \mathcal K \to [0,1]$ definită prin  $P(A|B) = \frac {P(A \cap B)}{P(B)}$, dacă P(B) > 0. ***P(A|B)*** este probabilitatea apariției evenimentului A, știind că evenimentul B s-a produs.

- P(A|B): probabilitatea condiționată a lui A de către B, este probabilitatea de a se  
realiza evenimentul A dacă în prealabil s-a realizat evenimentul B.  
- Fie evenimentele A, B ∈ K astfel încât P(A) > 0 și P(B) > 0. Evenimentele A și  
	B sunt independente, dacă apariția evenimentului A nu influențează apariția lui B și invers, adică  
$P(A|B) = P(A) \text{ și } P(B|A) = P(B)$.
- Într-un experiment în care cazurile posibile sunt finite la număr și au aceleași șanse de a se realiza, atunci se poate folosi :
  $$P(E|F) = \frac {\text {numărul de cazuri favorabile apariției lui E} \cap F} { \text {numărul de cazuri favorabile pentru apariția lui F.}}$$

### Exemplu: 
Se extrag succesiv fără returnare două bile dintr-o urnă cu 4 bile albe și 5 bile roșii.  
#### Questions:
1. Știind că prima bilă este roșie, care este probabilitatea (condiționată) ca a doua bilă să fie albă? 
2. Care este probabilitatea ca ambele bile să fie roșii?  
#### Answers:
Pentru i ∈ {1, 2} fie evenimentele  
$R_i$ : la a i-a extragere s-a obținut o bilă roșie;  
$A_i$ = $\overline R_i$ : la a i-a extragere s-a obținut o bilă albă;  
1. $P(A_2 | R_1) = \frac {P(A_2 \cap R_1)}{P(R_1)} = \frac {\frac {5}{9} \cdot \frac {4}{8}}{\frac {5}{9}} = \frac {4}{8} = \frac {1}{2}$
2. $P(R_1 \cap R_2) = P(R_1 | R_2) \cdot P(R_2) = \frac {4}{8} \cdot \frac {5}{9} = \frac {5}{18}$

### Formula

Pentru $A, B \in K$, $P(A) > 0$, $P(B) > 0$ au loc:  
1. $P(A \cap B) = P(B) \cdot P(A \mid B) = P(A) \cdot P(B \mid A)$,  
2. $P( \overline {A} \mid B) = 1 - P(A \mid B)$.
### Definitie

O familie ${H_1, \ldots, H_n} \subset K$ de evenimente din $\Omega$ se numește partiție sau sistem  
complet de evenimente a lui $\Omega$, dacă  
$H_1 \cup \ldots \cup H_n = \Omega$ și pentru fiecare $i, j \in {1, \ldots, n}$, $i \neq j$,  
evenimentele $H_i$ și $H_j$ sunt disjuncte, adică $H_i \cap H_j = \varnothing$.

#### Exemplu:

Dacă $B \subset \Omega$ atunci ${B, \overline{B}}$ formează o partiție a lui $\Omega$.