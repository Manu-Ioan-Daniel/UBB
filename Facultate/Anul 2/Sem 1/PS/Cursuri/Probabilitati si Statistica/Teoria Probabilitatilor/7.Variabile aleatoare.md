
## Definitie

**Variabilele aleatoare** apar ca funcții care depind de rezultatul (aleator) al efectuării unui anumit experiment.
## Exemple 1

1) La aruncarea a două zaruri, suma numerelor obținute este o variabilă aleatoare:

$S : \Omega \to \{2, 3, \dots, 12\}$,

unde $\Omega$ conține toate evenimentele elementare ce se pot obține la aruncarea a două zaruri, adică 

$\Omega = \{(\omega_1^i, \omega_2^j) : i,j = 1, \dots, 6\}$,

unde $(\omega_1^i, \omega_2^j)$ este evenimentul elementar: la primul zar s-a obținut numărul $i$ și la al doilea zar s-a obținut numărul $j$, unde $i,j = 1,\dots,6$.  

Astfel: 

$$P(S = 5) = \frac{4}{36}, \quad P(S = 6) = \frac{5}{36}, \dots$$

2) Un jucător aruncă două monede:

$\displaystyle \Omega = \{(c,p), (c,c), (p,c), (p,p)\}$  (c=cap, p=pajură)

$X$ indică de câte ori a apărut pajură:

$X : \Omega \to \{0,1,2\}, X(\omega) = \text {nr de pajuri}$

$\displaystyle P(X(\omega) = 0) = P(X(\omega) = 2) = \frac{1}{4}, \quad P(X(\omega) = 1) = \frac{1}{2}$

---

## Notatie

O variabilă / variabile aleatoare se notează → **v.a.**  
O variabilă aleatoare este:

- **discretă**, dacă ia un număr finit de valori $(x_1, \dots, x_n)$ sau un număr infinit numerabil de valori $(x_1, x_2, \dots)$  
- **continua**, dacă valorile sale posibile sunt nenumărabile și sunt într-un interval (sau reuniune de intervale) sau în $\mathbb{R}$

---

## Exemple de v.a.

### V.a. discrete

Exemple de v.a. numerice discrete:

- numărul produselor defecte produse de o anumită linie de producție într-o săptămână;  
- numărul apelurilor telefonice într-un call center în decursul unei ore;  
- numărul de accesări ale unei anumite pagini web într-o anumită zi (de ex. duminică);  
- numărul de caractere transmise eronat într-un mesaj de o anumită lungime.
## V.a. categoriale

Exemple de v.a. categoriale (se clasifică în categorii):

- prognoza meteo: ploios, senin, înnorat, cețos;  
- calitatea unor servicii: nesatisfăcătoare, satisfăcătoare, bune, foarte bune, excepționale.

### V.a. continue

Exemple de v.a. numerice continue:

- timpul de funcționare până la defectarea unei piese electronice;  
- temperatura într-un oraș;  
- viteza înregistrată de radar pentru mașini care parcurg o anumită zonă;  
- cantitatea de apă de ploaie într-o anumită perioadă;  
- duritatea unui anumit material.
## Variabile aleatoare numerice – definiție formală

Fie $(\Omega, K, P)$ spațiu de probabilitate.  
$X : \Omega \to \mathbb{R}$ este o variabilă aleatoare, dacă :   

$\displaystyle \{\omega \in \Omega : X(\omega) \le x\} \in K \quad \text{pentru fiecare } x \in \mathbb{R}$

---

## Variabile aleatoare discrete

$X : \Omega \to \{x_1, x_2, \dots, x_i, \dots \}$ unde $x_1, x_2, \dots$ sunt valorile posibile ale variabilei aleatoare.  

---

